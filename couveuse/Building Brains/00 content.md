![](Buildingbrains.jpg)

## Inleiding

![Een netwerk van hersenactiviteit laat een small-world structuur zien.](swactivity.gif)

Dit is een netwerken-opdracht. Small-worlds zijn netwerken met een hoge cluster coefficiënt en een lage karakteristieke padlengte. Oftewel: sterk geclusterde netwerken waarin alles goed verbonden is. Van een willekeurig netwerk kun je de cluster coefficiënt en de padlengte vrij makkelijk berekenen; een stukje code hiervoor is al geschreven in de klasse "Jeronimusgraaf", die je vindt in dit [bestand](http://wiki.phoib.net/resources/buildingbrains.java) met daarin ook de code voor een applet.

Het internet, het menselijk brein en de Japanse taal zijn small-world netwerken. Zie ook de [korte tutorial](http://wiki.phoib.net/resources/tutorial_SWN.pdf). Het is daarom belangrijk veel te weten te komen over de eigenschappen van deze netwerken, en de uitkomsten van de opdracht zullen later mogelijk gebruikt worden om verder onderzoek te doen.

## Opdracht

1. Vind de maximale en de minimale cluster coefficiënt van een netwerk van 100 knopen en 300 verbindingen, en zorg ervoor dat geen enkele node een graad lager dan drie heeft.  Maak duidelijk hoe de graaf eruit ziet. Let op dat de graaf verbonden blijft.


2. Vind de maximale en de minimale karakteristieke padlengte van een netwerk van 100 knopen en 300 verbindingen, en zorg ervoor dat geen enkele node een graad lager dan drie heeft.  Maak duidelijk hoe de graaf eruit ziet. Let op dat de graaf verbonden blijft.


3. Vind de maximale en de minimale cluster coefficiënt van een netwerk van 100 knopen en 300 verbindingen terwijl de padlengte maximaal is. Zorg ervoor dat geen enkele node een graad lager dan drie heeft.  Maak duidelijk hoe de graaf eruit ziet. Let op dat de graaf verbonden blijft.


4. Vind de maximale en de minimale cluster coefficiënt van een netwerk van 100 knopen en 300 verbindingen terwijl de padlengte minimaal is. Zorg ervoor dat geen enkele node een graad lager dan drie heeft.  Maak duidelijk hoe de graaf eruit ziet. Let op dat de graaf verbonden blijft.

## Advanced

* Vind de grenzen van de CC/CPL-ruimte voor een netwerk van 200 knopen en 600 verbindingen met node-graden hoger dan drie en plot deze in een 2d-grafiek.

* Vind de grenzen van de CC/CPL-ruimte voor een netwerk van 200 knopen en 600 verbindingen met node-graden lager dan negen en plot deze in een 2d-grafiek.