## Wonder.me

Zoom en ook MS Teams hebben allebei het grote nadeel dat het lastig is elkaar te vinden. Dat maakt het lastig voor jullie als studenten om snel even één van ons te spreken en ook voor ons om soms even de hele klas bij het bord te trekken. Ook maakt Zoom de communicatie onzichtbaar voor iedereen, je ziet simpelweg niemand anders aan het werk of met elkaar praten. 

Om deze redenen gaan we een nieuwe videodienst proberen: [wonder.me](https://www.wonder.me/r?id=6b17ee34-dcb5-4059-b88d-6db8004ef61e). Het idee van wonder is relatief simpel, er is één kamer voor ons vak en in deze kamer kan je rondlopen. Zodra je dichtbij iemand anders komt, ga je samen in een videogesprek net zoals je gewend bent van Zoom. Op deze manier krijgen we een soort klaslokaal. 


### Gebruik

De intentie is dan ook dat we Wonder gaan gebruiken als een klaslokaal. Zodat assistenten en docenten makkelijker te benaderen zijn en zodat jij als student makkelijker medestudenten kan zien en vinden. Om dit goed te doen vragen je om Wonder te gebruiken als klaslokaal gedurende dit vak. Ga erin zitten wanneer je bezig bent met het vak en gebruik wonder wanneer je samen met je team afspreekt. Ook gaan we Wonder inzetten voor contact met de staff. Dus de vragen via de Hands op de website zijn nu bij Wonder en contact met de docenten ook.

Wonder heeft zelf ook een paar limitaties. Zo is het niet mogelijk berichten te sturen naar offline members, wat enerzijds heel gezond is, maar soms toch wel noodzakelijk. Om deze reden blijven we ook Slack gebruiken. Ook staat Wonder videochats toe met maximaal 15 deelnemers, en dat is natuurlijk te weinig voor werkgroepen en hoorcolleges. Daarom gebruiken we daar nog steeds Zoom.


### Disclaimer

Wonder.me is relatief nieuw en wij hebben daarom ook nog weinig ervaring. We moeten nog leren wat werkt en hoe we de dienst goed kunnen gebruiken. Het zal in het begin wat wennen zijn. Mocht het nou tegenvallen, bijvoorbeeld omwille van technische redenen of limitaties die we nog niet hebben voorzien, dan gaan we gedurende het vak over op een alternatief. Mocht je problemen ervaren, laat het ons weten op help@mprog.nl!